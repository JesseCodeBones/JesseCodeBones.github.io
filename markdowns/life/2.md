# 古诗文
### 曹雪芹《临江仙·柳絮》
* 白玉堂前春解舞，东风卷得均匀。蜂围蝶阵乱纷纷。几曾随逝水？岂必委芳尘？
* 万缕千丝终不改，任他随聚随分。韶华休笑本无根。好风凭借力，送我上青云。

### 曹风·蜉蝣
蜉蝣之羽，衣裳楚楚。
心之忧矣，於我归处。
蜉蝣之翼，采采衣服。
心之忧矣，於我归息。
蜉蝣掘阅，麻衣如雪。
心之忧矣，於我归说。

### 竹书记年 幽王
幽王:	九年，申侯聘西戎及鄫。  
幽王:	十年春，王及诸侯盟于太室。秋九月，桃杏实。王师伐申。  
幽王:	十一年春正月，日晕。申人、鄫人及犬戎入宗周，弑王及郑桓公。犬戎杀王子伯服。执褒姒以归。申侯、鲁侯、许男、郑子立宜臼于申，虢公翰立王子余臣于携。  

